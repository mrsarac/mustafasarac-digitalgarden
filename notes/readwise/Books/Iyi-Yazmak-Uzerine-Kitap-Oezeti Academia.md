# Iyi-Yazmak-Uzerine-Kitap-Oezeti Academia

![rw-book-cover](https://readwise-assets.s3.amazonaws.com/static/images/default-book-icon-3.40504e56b01b.png)

## Metadata
- Author: [[Mustafa SARAC]]
- Full Title: Iyi-Yazmak-Uzerine-Kitap-Oezeti Academia
- Category: #books

## Highlights
- Yeniden yazmak, yazı yazmanın özünü oluşturmaktadır. Profesyonel yazarlar dahi cümlelerini tekrar tekrar yazar ve sonra yazdıklarını yeniden yazarlar. (Location 11)
- Yazmak sanat değil zanaattır. Dolayısıyla yazarın günlük bir programı olması ve ona bağlı kalması gerekir. İlhamın gelmesini bekleyerek kendisini kandırmamalıdır. Yazmayı bir iş olarak benimseyen yazarı mutsuzluk ya da depresyon etkilemez. (Location 13)
- Kişisel bir iş yapmanın tek bir ‘doğru’ yolu yoktur. Farklı türde pek çok yazar ve metot var ve söylemek istediğiniz şeyi söyleyebilmenizi sağlayan metot sizin için doğru metottur. (Location 16)
- İyi yazı yazmanın sırrı her cümleyi en basit öğelerine ayırmaktır. (Location 23)
- Yazarlar kendilerine sürekli şunu sormalılar: Ben ne demeye çalışıyorum? Sonra yazdıklarına bakıp kendilerine tekrar sormalılar: demek istediğimi iletebildim mi? Konuyu ilk defa okuyan birisi için anlatımım açık mı? (Location 26)
- Kısa kelimeden daha iyi olmayan uzun kelimeye dikkat edin. Yazınızın içinde karışıklık arayın ve acımasızca bunları budayın. Yazdığınız her cümleyi yeniden gözden geçirin ve atabildiğiniz her şey için minnettar olun. Yazınızı olabildiğine basitleştirin ve yalın kılın. (Location 28)
- Okuyucu onlara bir şey anlatan yazarın içten olmasını ister. Bu yüzden en temel kural şudur: Kendiniz olun. Ne kadar zor olsa da, bu ancak rahatlamak ve kendine güvenmekle sağlanabilir. (Location 31)
- - Bir editör olarak hep görmek istediğim cümleler şöyle başlayanlar: “Şu ve şu olduğu günü hiç unutmayacağım.” Bunu gördüğümde “işte, bunu yazan bir insan!” diyorum. (Location 33)
- Yazarlar sık sık “Ben kimim ki kendi düşüncelerimi / hislerimi söyleyeyim?” diye soruyorlar. Ben de onlara “sen kimsin ki kendi düşüncelerini söylemeyesin?” diyorum. “Yalnız bir tane sen varsın. Başka hiç kimse seninle ne aynı şekilde düşünebilir ne de aynı hissedebilir.” (Location 35)
- Kendinizi gösterirseniz konunuzun çekiciliği kendiliğinden artacaktır. Kendi kimliğinize ve fikirlerinize güvenin. (Location 41)
- Kendiniz için yazmalı ve okuyucunun sizi takip edip etmediğini kafanıza takmamanız gerekmektedir. (Location 43)
- Yaşınız kaç olursa olsun yazdığınız zaman kendiniz olun. Tarzınız sizin kimliğiniz olduğu için kendinize dürüst olmanız gerekir. Rahatlayın ve dilediğiniz şeyi söyleyin. (Location 44)
- Yazmayı öğrenmenin tek yolu kendinizi belirli bir düzende belli miktarda kelime üretmeye zorlamaktır. (Location 59)
- -Yazmaya başlamadan önce kendinize “Neyin ne kadarını anlatmak istiyorum? Ana tema ne?” gibi bazı temel sorular yöneltin. (Location 63)
- Yazmaya başlamadan önce yazı projenizi bir şeye indirgemelisiniz. Küçük düşünün. Konunun hangi ucundan tutacağınıza karar verin ve bunu tamamen yapabildiğiniz zaman durun, moral ve enerjinizi yükseltin. (Location 67)
- Her güzel nesir okuyucuya daha önce düşünmediği kışkırtıcı bir fikir ya da düşünce sunabilmelidir. İki ya da beş tane değil, bir tane. (Location 70)
- Okuyucunun her yazdığınızı uzun süre okuyacağına güvenmeyin. Bir an önce yazının onları nasıl ilgilendirdiğini bilmek isterler. Onlara yenilik, tuhaflık, paradoks, mizah, sürpriz, alışılagelmedik bir fikir, ilginç bir gerçek ya da bir soru sunup kendinizi okutturmalısınız. (Location 77)
- Okuyucuya yazının neden yazıldığı ve onu neden okuması gerektiğini ayrıntısına girerek bildirmeli. Okuyucuyu yazınızı okuması gerektiğine ikna edin ve ayrıca merak duymaya devam etmesini sağlayın. Her paragraf kendinden önceki paragrafın etki ve anlamını arttırmalıdır. (Location 80)
- Hikayeler birisinin dikkatini çekmek için çok eskiden beri kullanılan ve en merak uyandıran yollardan birisidir. Her zaman için vereceğiniz bilgiyi bir hikaye şeklinde anlatmanın yollarını arayın. (Location 85)
- “birazcık, azıcık, oldukça, nispeten vd.” gibi küçük ve güvensiz sözcükleri kullanmamaya özen gösterin. İyi yazı zarif ve kendinden emindir. (Location 96)
- Yazınızda sizi sıkıntıya düşüren problemli kısımları düzeltmeye çalışmayın. Bunun en hızlı ve en iyi çözüm yolu problem teşkil eden ve gereksiz detaylara girmeye sebep olan kısmı tamamen silmektir. Bu şekilde yazınızın hayata döndüğünü ve nefes aldığını hissedeceksiniz. (Location 100)
- kendi öznelliğinizden soyutlanarak yazınızı birkaç kere yüksek sesle okuyun. (Location 106)
- İnsanlar sevdikleri ve umursadıkları şeyler hakkında yazıyorlarsa, işlerini şevkle ve daha iyi yaparlar. (Location 107)
