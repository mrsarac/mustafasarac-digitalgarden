# readwise.io

Yıllardır problemini çektiğim bir konu vardı.

Kitaplığıma bakıp şöyle diyordum; Acaba bu kitabı okudum mu? kitabı elime alıp; aa okumuşum her yeri çizili, acaba bu kitapta benim için önemli olan şeyler neydi. Aa hiçbir şey! Demek ki kitap çok da önemli değilmiş. 

Şu soru uzun zaman aklımı kurcaladı. Okuduğum kitapları hatırlayamıyorsam neden okuyorum ki?

Bir sohbet sırasında aklıma gelen alıntıyı referans veremiyorum, bir yazı yazdığımda konuyla alakalı fikir gelmiyor, gelse de referans veremiyorum, hatta kitabın içeriğini bile yaşlı bir dede gibi hatırlamıyorum, lanet olsun adamım. 

Sonra aklıma bu kitapta işaretlediğim (Highlight) ettiğim yerleri hatırlayabilmek için bu notları küçük not defterime yazmak geldi. Evet küçük not defterimi yanımda taşıyacak ve hey adamım o iş öyle değil şöyle bir dakika not defterime bakıp, evet buluyorum, böyle işte diyecektim. 

Gerçekten not almanın faydasını not almaya başladığım zaman gördüm. 

Yıllar sonra anki ile tanıştım. (SRS aralıklı öğrenme sistemi). Aklıma bu kitap okurken beğendiğim yerleri acaba aklıma kazıyabilir miyim diye bir soru geldi. Evet manyakça olurdu. Ankiye bunları Flash Card olarak ekledim. Artık günlük çalışma rutinim içerisinde kitap notlarımı da gözden geçirebiliyor ve konuşmalarımda kitaplar hakkında daha fazla referansa başvurabiliyordum. Hatta kitapların yazarlarını bile referanslarıma eklemeye başlamıştım bir isim tutma problemlisi kişisi olarak. 

Gel zaman git zaman Kindle, normal (gerçek) kitap, vs arasında git gel yaparken neyi nerede tuttuğumun ucu kaçtı. Kindle'da işaretliyordum ama onu ankiye eklemiyordum, ankiye bir şey ekliyordum ama Kindle'da işaretli değildi vs. 

Evet, sonunda benimle aynı sancıları çekmiş birisi bu işi adamakıllı bir projeye çevirmiş, dışarıdan import içeriden export edilebilen, birçok kaynaktan beslenen bir uygulama şeklinde karşıma çıktı. Aslında bilmişlik gibi olmasın daha önceden de biliyordum Readwise'ı. O zamanlar ama rastgele sonuçları e-posta olarak atıyordu. Arkasında SRS, aralıklı öğrenme yöntemi, yani bilimsel bir şeyler yoktu. En son PKM konferansında Readwise'a tekrar değindiler.

Artık tamam dedim. Denemeye karar verdim ve birkaç kitap ekledim. App'i olsun, maile göndermesi olsun, web sitesi olsun her şey oturmuştu. Tam bir bilgi yönetim merkezine dönmüştü. 

Sonra içini kurcalarken, sadece bana değil başkalarına da faydalı olabileceğimi gördüm. Oluşturduğum highlight listelerine dışarıdan başkaları da abone olabiliyordu. Onlara haftalık bülten göndermek için en beğendiğim kitaplardan okuduğum en beğendiğim yerleri tekrar ederken, onların içinde favorilerime eklediği en değerli öne çıkan şeyleri artık haftalık olarak göndermeye başladım. Merak eden olursa okuduğum şeyleri paylaştığım şu şeye abone olabilirler. Bana faydası olan şeylerin başkasına da faydası olması kadar keyif veren bir şey yok. https://readwise.io/@mustafasarac (Haftalık bülten) 

Ayrıca eğer Readwise'ı denemek isterseniz, referanslı linkimi de buraya bırakıyorum. 1 ay bana, 1 ay yeni üye olan kişiye ücretsiz olarak hediye veriyor, link: https://readwise.io/i/mustafa693 ,