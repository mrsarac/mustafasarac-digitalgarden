Uzun zamandır okuduğum kitapları sürekli olarak yanımda taşıdığım kara kapaklı küçük defterime kısa notlar halinde tutuyor ve boş olduğum zamanlarda, bir şeyleri beklerken ya da yolculukta sıkılmamak için bu notlarımı okuyordum.

Yakın çevrem ile sohbetlerim esnasında, eğer zaman bulursam bu notları onlarla paylaşmaya özen gösteriyordum. Bu sefer bir değişiklik yaptım ve son okuduğum kitabın özetini online olarak tutmak istedim. Çünkü bendeki notlar sadece benim ve yakın çevremin faydalanabileceği bir alanda sıkışıp kalıyordu. Online da ise çok daha fazla insanın erişebileceğini düşünüyorum.

Kısa bir süre önce “Odaklanma” ve “Başarının Sebepleri” üzerine kitap araştırmaları yaparken sıradan olmayan bir kitap ile karşılaştım. **Bir Tek Şey** (The One Thing). Kitabın en güçlü yanı yaklaşık 4 yılda, 1000’in üzerinde makale ve konu araştırması sonucunda yazılmış olmasıydı. Yani bu sıradan düşün ve başar tarzı kopya kitaplardan değildi.

Kitabın adından da anlaşıldığı üzere hep aynı noktaya doğru bakmamızı, odaklanmamızı isteyen ve bunu bir çok konu ile süsleyen bir yapıt. İçerikteki konular neyi neden ve nasıl yapmanız gerektiği konusunda başarılı kişilerden örnekler ve daha önceden yapılmış sosyal deney sonuçları ile destekleniyor. Haliyle bu da sizi bilginin kaynağını bilmenin getirdiği güven hissi ile kitaptaki tüm bilgileri özümsemenize yardımcı oluyor.

Kitabı bir an bile motivasyonum düşmeden bitirmeyi başardım. Buradaki notları okuyup eğer beğenirseniz mutlaka kitabı alıp kendiniz okuyun ve kütüphanenize ekleyin. Umarım burada aldığım notlar sizin ve çevrenizin de işine yarar.

Not: Eğer yazım hatası görürseniz bana [mail](mailto:mr.sarac@gmail.com) ile haber vermekten çekinmeyin.

Not 2: Kitabın özetini hızlı okumak isterseniz youtube’a spritz versiyonunu yükledim.

<iframe allowfullscreen="" frameborder="0" height="480" loading="lazy" src="https://www.youtube.com/embed/KCY0ZXbOm00" width="640"></iframe>

**1. Bir Tek Şey**
- İki tavşanın peşine düşerseniz, ikisini birden yakalayamazsınız (Rus Atasözü)
- Bir gündeki saat sayısı herkes için aynı ama başarılı insanlar neden başarılı olur?
- Posta Pulu gibi olun, gitmeniz gereken yere varana dek tek bir şeye sıkıca yapışın.
- Ufak ufak ilerlemek yapabileceğiniz her şeyi göz ardı edip yapmanız gerekeni yapmaktır.
- İşinizden en iyi verimi almanın, hayatı en iyi şekilde yaşayabilmenin yolu olabildiğince yavaş ilerlemektir.
- İnsanlar büyük başarıların karmaşık olduklarını düşünürler. Bu yüzden daha azına razı olurlar.
- İnsanlar birçok şeyi yapmanın ortasında kaybolurlar ve sonunda çok az şeyi başarırlar.
- Zamanla beklentilerini aşağıya çekerler, hayallerini bir kenara atar ve hayatlarının ufalmasına izin verirler.
- Çok fazla şey yapmaya çalışmaktaki sorun, bunun bir işe yarasa bile işinize ve hayatınıza beraberinde birçok kötü şeyle birlikte, çok daha fazla yük getireceğidir.
- Ufak ufak ilerlemek olağanüstü sonuçlar elde etmek adına benimsenecek basit bir yaklaşımdır ve işe yarar. Her zaman her yerde ve her konuda işe yarar. Çünkü tek bir amacı vardır. O da eninde sonunda sizi istediğiniz noktaya getirmektir.
- Olabildiğince ufak ilerlerken gözünüzü tek bir şeye odaklarsınız. Ve buda istediğiniz şeydir.

**2. Domino Etkisi**
- Her büyük değişim, devrilen domino taşları gibi başlar.
- Lorne Whitehead: Amerikan Fizik Günlüğü: Domino taşları devrilirken sadece birçok şeyi değil, daha büyük şeyleri de devirir. Tek bir domino taşı kendisinden %50 daha büyük başka bir domino taşını devirebilir.
- \#1 Domino Taşı #18 Pizza kulesi #23 Eiffel Kulesi #31 Everest Dağı #57 Ay Mesafesi.
- Olağanüstü sonuçlar almak hayatınızda domino etkisi yaratmakla alakalıdır.
- Zorluk; hayatın bizim için “Başlaman gereken yer burası” dememesidir.
- Büyük başarılar elde etmiş insanlar her gün önceliklerini tekrardan sıraya koyarlar ve başı çeken dominoyu bulup devirene dek vururlar.
- Olağanüstü başarı eş zamanlı değil, ardışıktır.
- Başarı, başarıyı getirir.
- Çok parası olan birisini gördüğünüzde bilin ki o parayı zaman içerisinde kazanmıştır. (Çok şey yapmış, çok yetenekli, çok bilgili biriside aynı)
- Anahtar Kelime “ZAMAN İÇİNDE”

**3. Başarı Ardında İz bırakır.**
- Tek ürün tek hizmet.
- “Bu dünyada ilerleme kaydedenler adım adım ilerlemeye konsantre olmuş kişilerdir.” -Og Mandino
- Ağıl etkisi: Bir şeyin olumlu yanlarının olumsuz yanlarını gizlemesi.
- En başarılı şirketler daima “Bizim TEK şeyimiz nedir?” diye sorar
- “Ortada en önemli tek bir şey olabilir. Önemli olan birçok şey vardır belki ama içlerinden ancak biri en önemlisi olabilir.” -Ross Garber
- Tek şey, Tek kişi.
- Hayatta kimse kendi kendine bir yerlere gelmemiştir.
- Pat Matthews her gün bir resim yapma alışkanlığı elde ederek Amerika’nın en büyük sanatçılarından birisi olmuştur.
- Bir şeye tutkuyla bağlı olmak, o şey üstünde çok çalışmak, o şeye çok zaman ayırıp pratik yapmak demektir.
- Daha iyi sonuçlar, kişinin genellikle yaptığı işten daha çok zevk almasının ve o işe daha da büyük tutkuyla bağlanmasının, dolayısıyla o işe daha çok zaman ayırmasının yolunu açacaktır. Bu olağanüstü sonuçlara yol açan bir döngü haline gelebilir.
- “Başarı tek bir amaca yönelik hareket etmeyi gerektirir.” -Vince Lombardi

**4. Her şey eşit derece önemlidir.**
- “Başınızı belaya sokan şeyler bilmedikleriniz değil, doğruluğundan emin olduğunuz ama aslında doğru olmayan şeylerdir. ” -Mark Twain
- Yapılması gereken çok fazla şeyim var.
- “Önem sırasına göre başta gelen şeyler, asla sonra gelenlerin insafına bırakılmamalıdır.” -Goethe
- Karar verirken rahat yolu tercih edip yüzümüzü aşina olana döneriz.
- Gün içinde korku filmlerindeki aklı karışmış karakterler gibi dolanırken sonunda kendimizi ön kapıdan çıkmak yerine merdivenleri koşa koşa tırmanırken buluruz.
- En iyi kararı “herhangi bir” karara kurban ediyoruz.
- “En önemli şeylerin sesi her zaman yüksek çıkmaz. ” -Bob Hawke
- Her şeyi acil ve önemliymiş gibi hissediyoruz. Her şey gözümüze eşit geliyor. Faal ve meşgul olmak bizi hiçbir şekilde başarıya yaklaştırmıyor.
- Meşgul olmak yetmiyor. Soru meşguliyetimizin neyle alakalı olduğudur.
- Her şey eşit değildir, başarı en çok kim yaparsa onun kazandığı hiç değildir.
- Yapılacak işler listesi bize zulüm ederler. Gelen e-postalar ne yapacağımızı bize dikte ettirmeye başlar.
- Başarılı insanlar, en önemli olanı diğer şeylerden ayırırlar. Diğerlerinin daha sonra yapmayı planladıkları şeyi daha önce yaparlar. Başkalarının yaptıkları şeyleri daha sonra yapar ya da hiç yapmazlar. Aradaki fark tercih edilen yolun doğrulundadır.
- Başarılı insanlar her zaman önceliklerinin net olduğu konusunda bir algıyla hareket ederler.
- Yapılacak işler listesi doğası gereği, başarılı olma amacı gütmekten yoksundur.
- Bir liste başarı çerçevesinde inşa edilmemişse sizi oraya götürmeyecektir.
- Pareto İlkesi: Şimdiye dek keşfedilmiş en büyük verimlilik gerçeklerinden birisidir.
- ÇABA %20 – ELDE EDİLEN SONUÇ %80
- İsteklerinizin büyük bölümünü, yapacaklarınızın az bir bölümünden elde edeceksiniz.
- Olağanüstü sonuçlar orantısız bir biçimde gerçekleşen değil, az sayıda gerçekleşen eylem sayesinde yaratılır.
- Bir yapılacak işler listesine Pareto İlkesi uygulandığında başarı listesi haline gelir.
- Yazar: 80/20 kuralı kariyerimde başarıya götüren rehberlik eden en büyük kurallardan birisi.
- Aşırı Uçlarda Pareto: kalan %20 ye %20 ve olan Kalan’a yine %20 uygulayarak tek şeyi bulmak.
- Ufak ufak ilerle, aşırıdan kaçın, Daha sonra, asla, şimdi olmaz demeyi öğrenin.
- Tik atmak oyununun tuzağına düşmeyin.
- Gerçek hiçbir şey eşit değildir.
- Başarı en önemli neyse onu yapmakla olur.
- Aynı anda birkaç şey yaparsam, daha çok şey halletmiş olurum bir yanılgıdır.

**5. Çoklu görev**
- “İki şeyi aynı anda yapmak, ikisini de yapamamaktır. ” -Publisus Syrus
- Nass, Stanford Uni, 262 öğrenciye soru formu: İleri düzey çoklu görev yapanlar ve daha alt düzey çoklu görev yapanlar.
- – Nass “İleri düzeyde çoklu görev yapanlar dikkate alınmayacak enayilerdir.” Çoklu görev yapanlar her konuda berbat.
- “Çoklu görev aynı anda birçok şeyi berbat etmekten başka bir şey değildir” -Steve Uzzell
- Aynı anda iki şeyi birden yapmaya başlamak ya başarısızlıkla sonuçlanır ya da ikisi birlikte yarım yamalak olur.
- Çoklu görev daha az yapmanın etkili ve aynı anda birçok şeyi berbat etmenin başarılı yoludur.
- İşlemcinin git gel yaparak aynı anda birden fazla iş yapıyor yanılsaması oluşturur. Her seferinde tek işlem yapar.
- İnsanlar aynı anda 2 şeye birden odaklanamazlar.
- Olay, yapmamız gereken şeyler için çok az zamanımız olması değil, sahip olduğumuz zamanın içinde çok şey yapmak zorundaymış gibi hissediyor olmamızdır.
- Araştırmacılar çalışanların 11 dk. da bir rahatsız edildiğini söylüyor.
- Günün neredeyse 1/3 ünde işe odaklanmak için harcandığını söylüyor.
- Bir şey yaparken yapabileceğimiz başka bir şeyi düşünmeye başlamanın sadece birkaç saniye uzağındayız.
- Aynı anda iki eyleme birden odaklanamıyoruz.
- Aynı anda iki şeyi birden yapabiliriz ama aynı anda iki şeye birden odaklanamayız.
- İki şeyi birden yapmaya başladığımızda dikkatimiz bölünür, üçüncüsüne yapmaya kalkıştığımızda bir şeyleri tamamen atlar hale geliriz.
- Beynin aynı anda sadece tek şey yapma yeteneği vardır.
- Geçiş yaptığımız işte ne kadar zaman harcarsak ilk işe dönme ihtimalimiz o kadar azalır. Yarım kalmış işler böyle birikir.
- Araştırmacılar ortalama bir günün %28’nini çoklu görev yapmanın neden olduğu verimsizliğe kurban gittiğini tahmin ediyorlar.
- Nedense her defasında görevleri tamamlama süresinin, aslında gerekenden daha uzun olduğuna inanırlar. (Yanılgı)
- Çoklu görev yapanlar daha çok hata yaparlar. Genellikle yanlış karar verirler. Çünkü eskisi daha değerli olsa bile, yeni bilgiyi eskisine yeğlerler.
- Dikkatin dağılmasına müsait bir zeminde geziyor olmak dikkatin daha çabuk dağılmasına yol açar.
- Çoklu görev bizi yavaşlatıyor, zekâ kıvraklığımıza sekte vuruyor.
- Araba kullanırken yapılan sohbetler odağın %40 azalmasına sebep oluyor. Bu sarhoş olmak ile aynı etkiyi yaratabiliyor.
- Çoklu görev bizleri birden farklı biçimlerde mahvolmaya sürüklüyor.

**6. Disiplinli bir hayat**
- Bir şeyin üzerinde o şeyin düzenli getirisi olana dek çalışmak.
- Başarı doğru şeyi yapmakla alakalıdır. Her şeyi doğru yapmakla değil.
- Doğru alışkanlıklar hayatı basitleştirir. Çünkü neyi iyi yapmamız, neyi yapmamamız gerektiğini biliyoruzdur.
- En verimli gün sayısı 66 dır. (İstatistiksel rapor)
- Doğru disiplin yolu uzundur. Alışkanlıklar sadece başlangıçta zordur.
- Alışkanlıkları korumak, edinmeye kıyasla daha az çaba ve enerji gerektirir.
- Zor şeyler alışkanlık halini alır. Alışkanlıklar ise zor şeyleri kolaya dönüştürür.
- Alışkanlıklar birer birer ve zaman içerisinde elde edilirler
- Neyi ne zaman istersem yapabilecek durumda olmalıyım

**7. İrade Gücü Daima Hazır ve Nazırdır**
- Tatmin duygusunu ertelemeyi başarma kabiliyeti önemlidir.
- Stanford Uni. 165 Uni Öğrencisi 2 ve 7 haneli rakamla ezberletiliyor, çikolatalı keki seçenler 7 haneliler.
- Son giren ilk çıkar
- Suni tatlandırıcı kullananlar testte 2 kat fazla hata yapıyor
- Sabahları ve her mola sonrası şartlı tahliye talebinde bulunan mahkûmların şansları %65 yükseliyor.
- Başarı seviyenizi belirleyen şey varsayılan ayarlarınız olacaktır.
- İrade gücü en fazlayken sizin için en önemli şey ne ise onu yapmalısınız.
- TEK şeyiniz neyse onu irade gücünüz zayıflamadan önce yapın.
- İrade Gücü her gün sınırlı miktardadır.
- Doğru ve Düzenli beslenin

**8. Dengeli Bir hayat**
- Dengeli hayat bir yalandır.
- Dengenin peşinden koşmamanız gerekir. Nedeniyse orta noktada sihirli hiçbir şeyin gerçekleşmemesidir; sihirli şeyler aşırı uçlarda gerçekleşir.
- Olay işinize ne kadar fazla zaman ayırdığınız değildir. Zaman içerisinde ne kadar çok odaklandığınızdır.
- Olağanüstü sonuçlar elde edebilmek için en önemli olan şeyi seçmeli ve ona gereken zamanı vermelisiniz.
- Olağanüstü sonuçlar bir öncelik belirlemenizi ve buna göre hareket etmenizi gerektirir. İş hayatı ikiye ayrılmıştır. En önemli şey ve geri kalan tüm şeyler.

**9. Büyük Kötüdür**
- Bizi hedeflerimizden alıkoyan sadece engeller değil, daha az önem taşıyan hedeflere giden açık yoldur.
- Büyüme zihniyeti taşıyan çocuklar sınıfta, sabit zihniyetli akranlarına kıyasla daha iyi öğrenme stratejileri kullanıyor, çaresizlik duygusunu daha az yaşıyor, daha çok olumlu çaba sergiliyor ve daha başarılı oluyor.
- Muazzam bir hayat yaşamak için büyük düşünmek zorundasınız
- Büyükten korkmayın, sıradanlıktan, harcanmaktan, hayatı dolu dolu yaşayamamaktan korkun.
- Başkaları için sürekli olarak işe yarayan şeyler, hemen hemen her zaman bizim de işimize yarayacaktır.
- Küçük düşünenlerin hayatınızı küçültmesine izin vermeyin.
- Hayatımız boyunca bize hep büyük düşüncelerin büyük sıkıntılar getireceği gibi telkinler ve bilgilerle oldurulduk. Hâlbuki bu sadece sınırlarımızı küçük çizmemiz için bize olumsuz bir baskı oluşturdu. Eğer büyük düşünürsek büyük kazanabileceğimizi, küçük düşünürsek küçük kazanabileceğimizi, aradaki farkın düşlenen şeyin olduğu aşikârdır.
- Aynı zaman biriminde küçük bir hayale ulaşmak ya da aynı zaman biriminde büyük düşünerek büyük sonuçlar elde etmek tamamen kişinin bakış açısıyla alakalıdır.
- Arzuladığınızın çok üstünde bir hedef belirleyin ve uygulamada gerçek hedefinize ulaşmayı garantileyecek bir plan inşa edin.

**10. Odaklanma Sorusu**
- İlerlemenin sırrı başlamaktır. Başlamanın sırrı, karmaşık, yoğun işlerinizi küçük, altından kalkılabilir işlere bölmek ve sonra ilkinden başlamaktır.
- “Bir insanı cevaplarından çok sorularıyla değerlendirin.” -Voltaier
- “Sağduyulu bir soru, bilgeliğin yarısıdır.” -Sir Francis Bacon
- Araştırmalar soru sormanın öğrenmeye ve performansa yüzde 150 ye varan oranlarda katkıda bulunduğunu gösteriyor.
- Bazen sorular cevaplardan daha önemlidir.
- Diğer her şeyi daha kolay veya gereksiz kılacak yapabileceğim o TEK Şey nedir?
- Büyük Resim: Tek şeyim nedir? Küçük odaklanma: Şu anda benim TEK şeyim nedir?
- Yapabileceğim o TEK şey nedir? Öyle ki bunu yapmakla diğer her şeyi daha kolay ve gereksiz kılabileyim
- “YAPABİLECEĞİM” yapmalıydım, yapabilirdim veya yapardım değil.
- Öyle ki bunu yapmakla: Tüm o yapılırdı, yapılabilirdi, yapılmalıydıların hepsi kaçtı ve bir minik Yapıldının arkasına gizlendi.
- Diğer her şeyi gereksiz kılabileyim: Diğer her şeyi kolay ve gereksiz kılacak
- Odaklanma sorusu sizden ilk dominoyu bulmanızı ve onu devirene kadar yalnızca ona odaklanmanızı ister.
- Büyük sorular, büyük cevaplara giden yollardır.
- Hangi konuda uzmanlaşmak, başkalarına ve topluma ne vermek ve nasıl hatırlanmak istediğinizi düşündüğünüzde de bu soru işe yarayacaktır.
- “Şu anki Tek şeyim nedir?” Bu soruyu sabah uyandığınız anda ve gün boyunca kullanın. Bu soru sizin ilk domino taşını bulmanıza yarar.

**11. Başarı Alışkanlığı**
- “Dünyaya ne gözle baktığınıza dikkat edin; nasıl bakıyorsanız, öyledir” -Erich Heller
- Diğer her şeyi daha kolay ve önemsiz kılacak, yapabileceğim o Tek Şey nedir?
- Soruya zaman dilimi ve diğer her şeyi daha kolay ve gereksiz kılacak ifadesi eklenmeli.
- Odaklanma sorusu: İşim için bu hafta hedeflerime ulaşmamı garantileyecek ve diğer her şeyi daha kolay ve gereksiz kılacak, yapabileceğim o TEK şey nedir? (5 yıl içinde, 1 yıl içinde, Bu ay, bu hafta, bu gün, şuan)
- Manevi hayatım için, Fiziksel sağlığım için, mesleğim için, Özel Hayatım için, Önemli ilişkilerim için İşim için, Finansal Hayatım içini Her güne bu soruyla başlayın.
- Bunu alışkanlık haline getirdiğinizde olağan üstü sonuçlara kitlenmiş olacaksınız.
- Tüm bu alışkanlığı kazanmak 66 gün sürüyor.
- Görünen bir yere: “TEK şeyimi yapana dek, diğer her şey dikkatimi dağıtmaktan başka bir işe yaramaz” yazan bir yazı asın.
- İnsanlar birbirlerinden etkileniyorlar: TEK şeyinizi başkalarıyla paylaşın.

**12. Büyük Cevaplara Çıkan Yol**
- “İnsanlar geleceklerine değil, alışkanlıklarına karar verirler; alışkanlıkları da geleceklerine…” -F.M.Alexander
- Muazzam bir soru sor ve muazzam cevabı aramaya koyul.
- Büyük ve belirli sorular sorun: Satışları altı ay içinde ikiye katlamak için ne yapabilirim?
- Düşük hedefler olağanüstü eylemler gerektirmez.
- Muazzam bir soru sorduğunuzda aslında muazzam bir hedefin peşine düşmüşsünüz demektir.
- “Büyük ve Belirli” kalıbı
- Soru: Satışları altı ay içinde iki katına katlamak için diğer her şeyi daha kolay ve gereksiz kılacak, yapabileceğim o TEK Şey nedir?
- Sorunun zorluğu, cevabı bulmakla karşı karşıya bırakır.
- Cevap, konfor alanı dışındadır.
- Büyük ve belirli düşünün: En iyi soru, en iyi hedef, büyük ve belirli olan sorudur.
- Yapılabilir bir hedef koymak, daha sonra yapıp yapamadığınızı kontrol edeceğiniz işler listesine yeni bir iş eklemek gibidir.
- Olağanüstü Sonuçlar İçinizdeki gücü ortaya çıkarır.
- “Doğru yolda olsanız bile, orada durup kaldığınız sürece birileri sizi çiğneyip geçecektir” -Will Rogers.

**13. Bir amaç doğrultusunda yaşamak**
- En verimli insanlar bir amaçla başlarlar.
- “Hayat kendinizi bulmak değil, kendinizi yaratmaktır” – G. Bernard Shaw
- Kaderimiz verdiğimiz kararlarla belirlenir, hayatımızda yaptığımız seçimlerle şekillenir.
- Zenginlik rakamı, o parayla ne yapacağımıza bağlıdır.
- Maddi anlamda zengin olmak için hayatta bir amacımız olması gerekir.
- Amacınız olmaksızın yeterli paranız olduğunu asla anlayamaz ve maddi anlamda asla zengin olamazsınız.
- AMACIN GÜCÜ: Hayatınızın kesin bir amacı olduğunda belirginlik daha hızlı ortaya çıkar ki bu da gideceğiniz yön konusunda daha fazla inanç sahibi olmanızın ve dolayısıyla daha hızlı kararlar almanızın önünü açar.
- Nereye gittiğinizi bilmenin, sizi hayatın sunduğu olası en iyi sonuçlar ve tecrübelere yönlendirmekte yardımcı olması işte bu şekilde gerçekleşir
- Amaç, işlerin istediğiniz gibi gitmediği zamanlarda size yardım eder.
- Başarının ortaya çıkması için bir şeye yeterince uzun bağlanmak, olağanüstü sonuçlara ulaşmak için gerekli olan temel ihtiyaçtır.
- “Hayatımda diğer her şeyi daha kolay ve gereksiz kılacak benim için en büyük anlam ifade eden, yapabileceğim o TEK Şey nedir? Sorusunu sorup amacınıza bağlanabilirsiniz.
- Amacını keşfetmek için kendini motive eden şeyin ne olduğunu kendine sor.
- Başarmak istediğiniz şeyin ne olduğunu bir yere yazıp bunu nasıl yapacağınızı tarif edin.
- Yazarın amacı: Amacım öğretilerim, danışmanlığım ve yazılarım aracılığıyla insanlara mümkün olabilecek en muazzam hayatı yaşamalarına yardımcı olmaktır.
- Kendinize bir yön tayin edin, o yolda yaşamaya başlayın ve neler yaşayacağınızı görün. Zaman içerisinde her şey daha belirgin olacaktır, yaşadıklarınızdan hoşlanmazsanız, fikrinizi her zaman değiştirebilirsiniz. Bu sizin hayatınız.

**14. Öncelikler Doğrultusunda Yaşamak**
- Bir amaç doğrultusunda yaşadığınızda nereye doğru gitmek istediğinizi bilirsiniz. Bir öncelik doğrultusunda yaşadığınızda oraya varmak için ne yapmanız gerektiğini bilirsiniz.
- Amacın, hayatlarımızı şekillendirme gücü, onunla bağlantı kurduğumuz önceliğin gücü oranındadır. Amacın öncelik olmaksızın hiçbir gücü yoktur.
- İnsanlar gelecekteki kazanç yerine şimdiki kazançlara yönelmek yönünde daha güçlü bir tercihleri olduğundan gelecekteki kazançların şimdi kazançlara kıyasla çok daha büyük olmasının da sonucu değiştirmediğini çoktan öğrenmişler.
- Hiperbolik Azalma: Elde edilecek kazancın uzakta olması ve küçük gözükmesine neden olması, hatalı bir biçimde bizim onu öyle sanmamız ve değerinin düşmesinden kaynaklanan etkidir.
- Şimdilik zaman ön yargısı ağır basmakta ve büyük bir geleceğin ellerinden uçup gitmesine izin vermekteyiz.
- Şu anki tek şeyinizin bugünkü tek şeyinizin içinde, bugünkü tek şeyinizin bu haftaki tek şeyinizin içinde, bu haftadaki tek şeyinizin bu aydaki tek şeyinizin içinde olması matruşka bebeklerine benzer bir durumdur.
- Küçük bir şey kendisinden çok daha büyük bir şeyi inşa eder.
- Her şeyi aynı anda yapamıyoruz o yüzden doğru olan tek şeye odaklanmamız gerekiyor.
- Gelecek hedefi: Gelecekte yapmak istediğim o tek şey nedir?
- Beş yıllık hedef: Gelecekteki Hedefimi temel alarak önümüzdeki beş yıl içinde yapabileceğim o tek şey nedir?
- Bir Yıllık hedef: Beş yıllık hedefimi temel alarak bu yıl yapabileceğim o tek şey nedir?
- Aylık hedef: Bir yıllık hedefimi temel alarak bu ay yapabileceğim o tek şey nedir?
- Haftalık hedef: Aylık hedefimi temel alarak bu hafta yapabileceğim o tek şey nedir?
- Günlük hedef: Haftalık hedefimi temel alarak bugün yapabileceğim tek şey nedir?
- Şu Anda: Günlük hedefimi temel alarak şu anda yapabileceğim o tek şey nedir?
- Büyük düşünüp ufak ufak ilerlemenin yolunu öğrenmeliyiz.
- Bugünü oraya ulaşmak için gerekli tüm o yarınlara birbirine bağlamadığımızdan hedeflerimize ulaşamayız.
- Bugünü tüm yarınlara bağlayın
- Yapılan araştırma öğrencilerin sınavları kazandıklarını hayal ettiklerinde başarı oranlarının daha iyi olduğunu göstermektedir. (Gözünde canlandırma.)
- Süreci gözünün önünde canlandırma – büyük bir hedefi, söz konusu hedefe ulaşmak için gerekli adımlara bölme – olağanüstü sonuçlara ulaşmak ve plan yapmak için gerekli olan stratejik düşünmeyi devreye sokmaya yardımcı olur.
- Son adım cevapları bir kâğıda yazmaktır.
- Hedeflerini yazıya dökenler diğerlerine kıyasla hedeflerine varma konusunda %39,5 daha başarılı olmuşlardır.
- Şimdi için hedef belirle. Hedefini yaz

**15. Verimlilik doğrultusunda yaşamak**
- Verimlilik, öncelik, planlama ve zamanını her ne pahasına olursa olsun korumaktır.
- Verimli eylemler insanın hayatını değiştirir.
- Yaptığımız şey önemli olduğunda, hayatımızı her şeyden çok tanımlayan şey, yaptığımız şey olacaktır.
- Bir zaman yönetim sistemi, ürettiği verimlilikle ölçülür.
- Tek şeyiniz için zamanı bloke edin, bloke ettiğiniz zamanı koruyun.
- Zamanı Bloke Etmek: Birçok insan başarılı olmak için ortada asla yeterli zamanın olmadığını düşünüyor. Ama zamanı bloke ettiğimizde yeterli zamanımız olur. Zamanı bloke etmek zamanı gözden geçirmenin ve kullanmanın son derece sonuç odaklı bir yoludur. Yapılması gerekenin yapılacağını garanti altına almanın bir yöntemidir.
- Alexander Graham Bell “Bütün düşüncelerinizi elinizdeki işe konsantre olmaya verin. Işığı tek bir yere odaklarsanız daha çok aydınlık elde edersiniz.”
- Verimliliğin en güçlü aracıdır zamanı bloke etmek.
- Günlük olarak uygun bir zamanınızı bloke edin ve bunun alışkanlık haline gelmesini sağlayın.
- Tek şeyim için diğer her şeyi daha kolay veya gereksiz kılacak bugün yapabileceğim tek şey nedir?
- Bunu yapan insanlar kariyerlerinin en büyük fırsatlarını yakalayan insanlardır.
- Tek şeyleri sayesinde organizasyonları içinde yavaş ama emin adımlarla tanınır hale gelir, yerleri doldurulamaz olurlar.
- Muazzam başarılar her gün muazzam biri olmak için zaman ayırdığınızda ortaya çıkar.
- En başarılı insanlar kendilerini tatil zamanlarında çalışan insan olarak görürler.
- En başarılı insanlar etkinlik bazında çalışırlar ve iş bitene kadar onun başında dururlar.
- Kendinize günlük 30 dakikayla bir saat arasında bir zaman verip sonra tek şeyiniz için çalışmaya başlayın.
- Öneri günlük 4 saatin bloke edilmesidir.
- “Günde 4 saat”
- Gelecek ve beş yıllık hedeflerinize bakın ve hedefe giden yolda ilerlemeye devam etmek için ertesi yıl kaydetmeniz gereken ilerlemeyi değerlendirin.
- Yıllık ve aylık hedeflerinizi gözden geçirmek için her hafta 1 saatinizi bloke edin. Önce yıllık hedeflerinize giden yoldan sapmamak için o ay nelerin olması gerektiğini sorun. Sonra aylık hedeflerinizin rotasında gitmesini sağlamak için o hafta neler olması gerektiğini sorgulayın.
- Bir zincir oluştur ve bu zinciri asla kırma
- Zamanını korumak için bahanelerin hazır olsun, – Özür dilerim o saatte randevum var.
- Talebi yapan kişi işin halledileceğini bilsin.
- Tek şeyimi halledene dek diğer her şey dikkatimi dağıtmaktan başka işe yaramaz.
- Zihnini boşaltmak için yöntemlerin olsun. (Aklına gelenleri not almak)
- Her zaman yapılmak için feryat eden bir sürü iş olacaktır.
- Aklına bir şey mi takıldı? Hemen görev listesine yaz ve işine geri dön. O şeyi görüş alanından çıkart.
- Çalışabileceğin bir sığınağın olsun. Telefonunu e-postanı kapat ve internet tarayıcısından çık. En önemli işiniz dikkatinizi %100 ona vermeyi hak ediyor.
- Diğer her şeyi daha kolay veya gereksiz kılacak, zamanı bloke etmemiz koruma altına alacak, her gün yapabileceğim o tek şey nedir?
- Duvara: Hiçbir şey ve hiç kimsenin beni tek şeyimi yapmaktan alıkoymaya izni yoktur.

**16. Üç Yükümlülük**
- “Elinden gelenin en iyisi yapıp da bundan pişmanlık duyan hiç kimse yoktur” – George Halas
- 10.000 saat kuralını hiç bir zaman unutma. Doğuştan yetenekli ya da dahi değiliz.
- Bir iş için yeterince zaman harcayın, sonunda yeteneğe her defasında üstün gelirsiniz.
- Kendinizi tek şeyinize ustalaşmaya adadığınızda bu durum diğer şeylerin sürecini hızlandırır ve bunlara platform görevi görür. Bilgi beraberinde bilgiyi getirirken, yetenek de yetenek getirir.
- Elinden gelenin en iyisini ve aynı zamanda yapılabilecek en iyi şeyi yap.
- Hedeflerini yazıya döken ve arkadaşlarına konuyla ilgili rapor verenler hedeflerine yüzde 76,7 oranında daha çok ulaşmışlar.
- Hedeflerini yazmak ne kadar etkiliyse, hedeflerin doğrultusunda arkadaşlarınla paylaşmakta etkiyi iki misline çıkartıyor.
- Ortağınızın bir sonraki ilerleme raporunu beklediğini bilmek sizi daha iyi sonuçlar almak yönünde teşvik eder.
- Elit insanlar kendilerine yardım eden birer koç bulurlar.
- En önemli önceliğiniz için ayırdığınız zamanı bloke ettiğinizde, bloke edilmiş zamanınızı koruduğunuzda ve sonra bloke edilmiş zamanınızı olabildiğince etkin bir biçimde kullandığınızda, azami verimliliğe ulaşacaksınız.
- Aceleyle yola çıkan öğrenciler yoldakileri görmediler ve durmadılar. (%90)

**17. Dört hırsız** 
- Hayır diyememe, Karmaşa korkusu, Sağlıkla ilgili kötü alışkanlıklar, Hedefleri desteklemeyen çevre.
- Bir “evet” zaman içinde 1000 “hayır” ile savunulması gerekir.
- Ne istediğinizin bir yarısı, onu elde etmeden önce neden vazgeçmeniz gerektiğini bilmektir.
- Apple 350 üründen 10 ürüne düştü
- Jobs: Odaklanma hayır demekle alakalıdır.
- Tek şeyinize evet demek ilk önceliğinizdir.
- Kısa vadede “hayır” demenin acısına katlanmak gerekiyor.
- Boş işler için sık sorulan sayfalar hazırlayın.
- Talebi düşünebilmem için o talebin Tek şeyim ile alakalı olması gerekir.
- “Başarının anahtarı nedir bilmiyorum ama başarısızlığın anahtarı herkesi memnun etmeye çalışmaktır.”
- “Dağınık masa dağınık aklın işaretiyse, boş masa neyin işaretidir?” – Albert Eninstein.
- Her gün kendimizi tek şeyimize adadığımızda olağan üstü sonuçlar ortaya çıkmaya başlar.
- “Bilge olma sanatı, neleri göz ardı edeceğinizi bilme sanatıdır” -Wiliam James
- Erken saatte meditasyon yapın, güne büyük amaçlarınızla bağlantı kurarak başlayın. Düşünce ve eylemleriniz aynı frekansa gelecektir.
- Bir hafta boyunca neler yiyeceğinizi gün bazında planlayın.
- Adım ölçer kullanın. 10.000 adım dan aşağı bitirmeyin.
- Ne yapmanız gerektiğine bakın ve bu işleri halletmek için ne kadar zaman gerektiğini ön görerek zamanınızı buna göre planlayın. Bu aklınızın yapılmayacak şeylerde kalmasını engeller.
- Günün ilk saatlerini enerji toplamak için geçirdiğinizde günün geri kalan kısmını çok az ek çabayla geçirebilecek duruma gelirsiniz.
- Her güne enerji dolu bir başlangıç yapmak için odaklanırsınız.
- Çevreniz hedeflerinizi desteklemelidir.
- Davranışlar bulaşıcıdır.
- Çevrenizde doğru insanların bulunmasını sağlamak yapılacak en doğru iştir.
- Yakın arkadaşlarından birinin obez olması durumunda %57 ihtimalle sizde obezsinizdir.
- Görüştüğünüz insanlar neyin uygun olup olmadığının standartlarını belirleme eğilimindedirler.
- Birlikte zaman geçirdiğiniz insanlar büyük başarılar elde etmiş insanlarsa bu durum sizin de başarınızı etkiler.
- Başarı peşinde koşan insanlarla takılmak motivasyonumuzu güçlendirecek ve performansınızı olumlu anlamda etkileyecektir.
- Çevrenizdeki yanlış insanlar belirlediğiniz verimlilik rotasından sizi rahatlıkla alıkoyabilir.
- “Etrafınız sadece sizi ileriye götürecek insanlarla çevrili olsun” Oprah Winfrey.
- Çevreniz, dikkatinizi dağıtan ve başka yöne çeviren şeylerle doluysa kendinizi ne olduğunu anlamadan yapmamanız gereken bir işi yaparken bulabilirsiniz. Bu durumda gitmeniz gereken yere varamayacaksınız demektir.
- Çoğumuz yol boyunca tatlılardan biraz tırtıklarız. O yolda ne varsa onu tırtıklarız.
- “Başarıya giden yol hep yapım aşamasındadır” Lily Tomlin.
- Hayır demeye başlayın, öğrenin. Şimdilik hayır.
- Çevrenizdeki insanların, fiziksel çevrenizin hedeflerinizi desteklediğine emin olun.
- Her defasında bir adım.
- Olağanüstü sonuçlar ufak ufak ilerlemenizi gerektirir.
- Odağınızı olabildiğince küçültmek düşüncelerinizi sadeleştirir ve ne yapmanız gerektiğini netleştirir.
- Küçük düşündüğünüzde muhtemelen hayatınızda küçük kalacaktır.
- Büyük düşündüğünüzde ise hayatınızın büyüme şansı olur. Seçim sizindir.
- Seçeneklerimizi araştırmalı, onları daraltmalı, önceliklerinizi sıraya koymalı ve en önemli şey ne ise onu yapmalısınız.
- Eylemler eylemlerin üstüne inşa edilir, Alışkanlıklar alışkanlıkların, başarılar başarıların.
- Doğru domino taşı diğerini, sonra bir diğerini ve ardından diğerlerini devirir.
- Avantajlı eylemi bulun.
- Büyük hayatlar güçlü zincirleme reaksiyon dalgaları yayar ve sıralı olarak inşa edilir.
- Kurtların hangisini beslersen o savaşı kazanır. Korku Kurdu mu yoksa İnanç Kurdu mu?
- İnanç sonunda eylemleri getirecektir.
- “Sonraki yirmi yılda yaptıklarınızdan çok yapmadıklarınız yüzünden hayal kırıklığı yaşayacaksınız. O yüzden gemici düğümünü çözün ve yelken açıp güvenli limandan uzaklaşın. Yelkenlerinizi yer değiştiren rüzgârlarla doldurun. Araştırın, hayal edin keşfedin.
- Sonunda keşke yapsaydım demek yerine iyi ki yapmışım diyebileceğiniz bir hayatı yaşayın.
- En önemli şey pişmanlığın söz konusu olmadığı bir hayatı yaşamaktır.
- – Keşke daha çok mutlu olmama izin verseydim.
- – Keşke arkadaşlarımla bağımı kopartmasaydım
- – Keşke duygularımı ifade etmekte cesaretli davransaydım
- – Keşke o kadar çok çalışmasaydım
- – Keşke başkalarının benden beklediği bir hayatı yaşamak yerine benim için anlam ifade eden bir hayatı yaşayacak cesaretim olsaydı.
- Eylemler ilk başlarda zahmetli ve sıkıntılı olabilir, ama uzun vadede pişmanlık hissine sebep olan şey, eylemsizlikleridir.
- Bugün senim için en önemli şey ne ise onu yaptığına emin ol.
- Sizin için en önemli şeyin ne olduğunu bulduğunuzda her şey anlam kazanacak
- Tek şeyi, aklının günlük programının en tepesine koy.
- “Gecikmenin bereketi olmaz” – William Shakespeare
- “Diğer her şeyi daha kolay ve gereksiz kılacak şey”
- O tek şey sizi büyük düşünmeye zorlar,
- Bir liste yapmak, işleri listeye göre halletmenizi sağlar. Ama geometrik dizinin gerçekleşebilmesi için işlerin önceliklendirilebilmesini ve sonra tek bir şey için domino taşlarının devrilişini başlatacak o tek şeyiniz üzerine kafa yormanızı sağlar.
- Çok büyük ve belirli sorular sor.
- Her şeyi yapmaya çalışırsanız, sonunda hiçbir şeyi başaramadan kalakalırsınız.
- TEK BİR ŞEY DOĞRU TEK BİR ŞEY yapmaya çalışırsanız başarırsınız.
- O Tek Şeyi hayatımda kullanmaya başlayabilmem için diğer her şeyi daha kolay veya gereksiz kılacak, şu anda yapabileceğim o TEK şey nedir?
