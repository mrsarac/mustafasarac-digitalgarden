Merhaba 💗

Aslında bu kindle giriş yazısını yeğenim İlayda için hazırlamıştım. Amacım kindle ile kolay bir başlangıç yapması sağlamaktı. Daha sonra arkadaşım Mesut ile da paylaşmak istediğimde yazıyı olduğu gibi bloğa taşımaya karar verdim. Kindle ile ilgili kısaca bildiklerimi buradan paylaşmaya çalıştım. Sormak istediklerini yorum olarak yazabilirsin. Bu yazı zamanla güncellenecektir.

🦶 **İlk adım**

İlk adım: [amazon.com](http://amazom.com) üzerinden yeni bir üyelik açman gerekiyor, sonra mail ve şifre ile sendeki kindle’ı açtığın hesaba bağlayabilirsin.

💻 **Calibre**

PDF, yada MOBI formatında kitap yüklemek için [Calibre](https://calibre-ebook.com/download) adında bir e kitap düzenleme uygulaması var. Bunu kullanmanı tavsiye ediyorum. Bilgisayarına indirip uygulamayı kurcalayabilirsin. Kablo ile kindle’ı bilgisayara bağlayıp sonra calibreyi açıp, kindle içindeki kitapları görebilir silebilir ekleyebilirsin. Ayrıca kitap arşivini düzenlemek için de kullanabilirsin. Kitap kapağı resmini vb değiştirebiliyorsun.

[calibre indir – Google Search](https://www.google.com/search?q=calibre+indir) – *Bana balık tutmayı öğret*

💯 **Kitap satın almak**

Kindle için Türkiye’de henüz direk kitap satışı yok. O yüzden sadece [amazon.com](http://amazon.com) üzerinden kitap satışı var. Türkçe kitap sayısı çok çok az. İngilizce kitaplar konusunda da limit yok ama.

🦙 **Ücretsiz amazon kitapları**

Kindle’ını hesabına bağlayınca [Amazon.com](http://amazon.com) sana ücretsiz olarak birkaç kitap alma hakkı verecek. Okumak istediğin ingilizce kitapları daha sonra bu hakkını kullanarak satın alabilirsin. Ingilizce pratik için basit, çocuk kitaplarına bakmanı öneririm.

🙀 **Peki türkçe kitaplar nerede?**

Internette bir çok web sitesinde türkçe e-book bulabilirsin. Ama benim gördüğüm en büyük türkçe kitap kaynakları telegram uygulaması üzerindeki kitap gruplarında. Almanyada Türkçe kitaba olan susuzluğumuzu resmen giderdi. Aşağıya iki tane örnek kitap grubu koyuyorum. Bu gruplarda bulamayacağın kitap yok gibi. Yetmez ise google’dan kısa bir arama ile daha çok grup bulabilirsin.

- <https://t.me/ekitapservisimeritokrasi>
- <https://t.me/ekitap>

📘 **Baskısı olan kitapları da okumak istiyorum**

Eğer bir kitabın dijital versiyonunu bulamaz ve kindle üzerinde okumak istersen kitabın orjinalini satın alıp, sonra bir özalite gidip bunu taratıp, taratılan görselleri alıp, resimden yazıya çeviren bir (OCR) programı ile EPUB formatına çevirebilirsin. **FineReader** adında bir program kağıttaki yazıları metine çeviriyor. En düzgün yapan bu gibi. Sonra Calibre uygulamasına bu EPUB formatını MOBI ye çevirerek, sonrasında kindle’a yükleyebilirsin.

📩 **Maile dosyaları gönder, kindle’dan hemen oku**

Unutmadan, Calibre uygulamasını kullanamayacağın ama MOBI, yada PDF, TXT, DOC aktarmak isteyeceğin durumlar olabilir. O zamanda [amazon.com](http://amazon.com) da senin için ücretsiz bir mail adresi tanımı olacak. Okumak istediğin dosyayı oraya mail atabilirsin. Bir kaç dk içerisinde kindle’ına gelecek. O adresi Amazon altında “Your Devices And Content” altında, bulacaksın. Aşağıda ekran görüntüleri var.

[Amazon.com](http://amazon.com) altında sana tanımlanan mail adresi nerede? Burada 🙂

![](Untitled-5.png)
![](Untitled-1-1.png)
![](Untitled-2-1.png)
![](Untitled-3-1.png)
![](Untitled-4.png)

👩‍💻 **Ekşi sözlük üzerindeki şu başlığı takip edebilirsin**

[kindle kullananlar kulübü](https://eksisozluk.com/kindle-kullananlar-kulubu--5683486)

💬 **Son sözler**

Merak etme, zaman içerisinde bu cihazı kullanman daha da kolaylaşacak ve bu sayede okuduğun kitap sayısını da 2, 3 hatta 4’e katlayacaksın.

📚 **Kitap önerileri**

- Sayısal zeka
- Aklında kalsın
- Sabah Mucizesi
- Zaman yaratmak

🌸