
# Pomodoro Tekniğini bir adım ileri taşımak | Molalara odaklanın!
**Molaları verimli geçirmek ile ilgili (5 dakika)**

<figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio"><div class="wp-block-embed__wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" height="281" loading="lazy" src="https://www.youtube.com/embed/Iy82xNocUVE?feature=oembed" title="Pomodoro Tekniğini nasıl bir adım ileri taşırsınız?" width="500"></iframe></div></figure>

Bu yazı Pomodoro Tekniğini uygulayanlar ya da uygulamayı düşünenler için farklı bir metodolojiyi konu almaktadır.

Pomodoro Tekniğini öğrendiğimden bu yana, aktif olarak her gün kullanmaya çalışıyorum. Biliyorum ki ne zaman bu yöntem ile çalışmaya başlasam, zamanımı daha verimli geçiriyorum ve sonuç alıyorum.

Pomodoro Tekniği nedir? Kısaca: 25+5 dakikalık süreler kullanarak yapmak istediğimiz şeye odaklandığımız bir “zaman aralığı tutma” tekniğidir.

Hatta bununla ilgili [bir yazıyı](https://mustafasarac.com/zamani-verimli-kullanmak-pomodoro-teknigi/) da daha önceki senelerde yazmıştım.

Benim için bu 25 dakika çalışma süreleri her zaman güzel ve verimli geçiyordu, fakat bu 5 dakika molalarda ne yapacağımı bilemiyordum. Zamanla bu molaların gereksiz olduğunu düşünmeye başlamıştım. Ardından çalışmalarımı genellikle blok haline getirirdim (25 dk. +25 dk.). Okuduğum bazı araştırma yazılarında, en fazla odaklı kalma süresi sandığım kadarda uzun sürmüyordu.

  
\[1 – <https://journals.physiology.org/doi/pdf/10.1152/advan.00109.2016> \]  
\[2 – [https://tr.wikipedia.org/wiki/Dikkat\_süresi](https://tr.wikipedia.org/wiki/Dikkat_s%C3%BCresi)\]

Yani kendimce limitlerimi zorluyordum. Aslında boşluklar bırakıldığında odaklanmanın daha da arttığını gösteren çalışmalar bulunuyordu. Bu kadar veri elimdeyken 5 dakikalık aralıkları es geçmek artık bana çok mantıksız gelmeye başladı. Ama hala yine de beni masadan, yaptığım işten kaldıracak bir modelim/motivasyonum yoktu.

Mola verme gereksinimi olduğunda, aslında hayatımı değiştiren şeyin bir Pomodoro zamanı içerisinde değil, bu molada olabileceğini düşünmeye başladım. Peki 5 dakika boyunca ne yapabilirdim ki, onu yapmak için masadan kalkayım? Her 25 dakikadan sonra kalkıp kahve hazırlamak, su içmek, tuvalete gitmek bunlar bir süre sonra işin temposunun altında kalıyor ve değersiz rutinlere dönüşüyordu benim için. Daha güzel bir şeyler olabilir miydi, bu zamanı daha verimli geçirebilir miydim?

Ben de bu beş dakika üzerine bir süre düşündüm ve bu zamanı anlamlı geçirebilmek için farklı şeyler denemeye karar verdim.

**5 dakikayı 5’e bölüyoruz**

Öncelikle bu 5 dakikayı 5’e böldüm ve çok kısa, tüketilebilir basit süreler oluşturdum. Her biri bir dakika olan bu süreler için, yapılabilecek birer faydalı iş tanımlamaya karar verdim. Bunun için bir liste hazırlamam gerekiyordu. Neler yapabilirdim ki bu bir dakika içerisinde? Hem basit, hem değerli, hem de yapmaktan üşenmeyeceğim.

Benim için yapabileceğim tüm değerli değişimlerin küçük bir listesini yaptım. Bu 5 dk. içerisindeki 1’er dakikalarda neler yapabilirdim?

Şınav çekebilirdim, 10 taneden fazla şınav rahatlıkla sığardı bu süreye. Zaten her gün, en az 10 şınav yapmak istiyordum. Tamam. Mekik çekebilirdim, en son mekiği bir yıl önce spor salonunda çekmiştim ve bu güne kadar, beni yere tekrar yatıracak bir motivasyonum yoktu. Evdeysem olur, işteysem olmaz. Tamam. Plank yapabilirdim, 20 saniyeden sonra tir tir titretiyor bu meret. 1 dk. içerisinde çömelip kalkma, yavaş yavaş 5-10 saniye bile olsa yapabilirim. Tamam. Anki ile her gün en az 25 dakika çalışma hedefliyordum, bence 1 dk. anki de yapabilirdim. Uygulamayı aç kapa 10-20 saniye geçer. Rastgele bir deste seçerim (ankide çalışma desteleri var, sonra anlatacağım bunu). Tamam. Meditasyon yapabilirdim, bir türlü oturtamadım şunu. 1 dk. harika bir süre, her gün meditasyon, süper. Tamam. Hiçbir şey yapmayabilirdim. Hımm çok güzel bir fikir. Hiçbir şey yapmamak için ne yapmalıydım? Balkona çıkıp öylece gökyüzünü, kuşları, bulutları izleyebilirdim. Tamam. Procastionation yaratan (bende öyle bir şeyin olmadığını düşünüyorum he he) şeylerden yapabilirdim. Masamı 1 dk. içerisinde düzenleyebilirdim, belki de silerdim. Mutfağa gidip, orada duran bir şeyi yıkayabilirdim. Daha fazla bulaşık varsa bir sonrakinde yine gelirdim. Tamam.

Bunun gibi şeyleri her 5 dakikam için rasgele sırayla yapabilirdim. Böylelikle hem bir şeyler yapmış olurdum, hem masamdam kalkmak için bir motivasyonum olurdu, hem de sıkılmam diye düşündüm; bu benim için, bir anlamı olmayan 5 dakika için. Denemeye değerdi.

**— Nasıl bir uygulama kullandım, nasıl denedim**?

Bu zamana kadar bir çok pomodoro uygulaması denedim. Hiçbirinde böyle zamanı parçalara bölebileceğim bir özellik bulamadım. O yüzden daha önceden keşfettiğim, sporcular için zaman tutmaya yarayan Intervals Pro’yu kullanmaya karar verdim. Kendi içerisinde 1 er dakikalık spor aktiviteleri oluşturdum ve bu şekilde kullandım. Aslına bakarsanız böyle bir pomodoro uygulamasına ihtiyaç var. Sonraki projem bu olacak gibi 😉

[[intervals-pro-screenshot.png]]

**—Ne faydasını gördüm, nasıl hissettim?**

Bu 5 dakikaları bölüp kullanmaya başladıktan sonra, artık sanki benim için 25 dk.’lık işlerim değil, bu 5 dk.’lık molalarım daha eğlenceli hale gelmeye başlamıştı. Bir an önce işim bitse de 1 dk. squad yapsam… Etkisi sandığımdan çok daha güçüydü benim için. Acaba plasebo etkisi olabilir miydi? Yani sonuçta sadece bende mi böyle çalışıyordu, yoksa başkalarında da işe yarar mıydı?

Sevgili Hilal ve Berk ile, bu deneysel fikri paylaştım ve benim için bunu denemeye hemen ”olur” dediler. Denedikten sonra, kısa birer yorum istedim ve aşağıdaki yorumları sizler için paylaştılar.

**— Yorum 1**

> En verimli bulduğum 1 dk.’lık aktivitelerim: Çiçeklerimi sulamak, nefes egzersizi yapmak, göz egzersizi, aromatik yağlar koklamak. Normalde oyalanmama sebep olan yapılacaklar listem örn; masanın üstünü düzenle, yatağı kapat gibi şeyleri bi not kağıdına çalışırken aklıma geldikçe yazıyorum ve bu bir dakikalarda bunları yapıyorum.   
>   
> Faydaları: Normal asıl görevlerim olan listeyi de bu molaların içinde bitirmiş/tiklemiş oluyorum. Bir günde çok daha fazlasını tamamlamış başarmış oluyorum çünkü 1 dk.’lık bir task ne kadar zor olabilir ki diye diye elimdeki bütün işleri minik hedeflerimle bitirmiş oluyorum.   
>   
> Çalışırken ve yeni bilgiler öğrenme sürecindeyken kalp ritmimi hızlandıran sporlar yapmamda da 1 dk.’lık sporların faydası oldu.  
>   
> Zaman kontrolü sağladı, çoğunlukla çalışırken 25 dakikanın neye benzediğini biliyorum artık. Hatta belki saate bakmadan da 25 dk.’lık çalışmalar yapabilirim ama molada geçen 5 dk.’nın neye benzediğine dair hiçbir fikrim yokmuş. 5 dk. geçmiştir sadece dediğim çoğu mola 15 dk.’yı bulmuş. zamanın farkında olarak kullanmak kredi kartı yerine nakit parayla alışveriş yapmaya benziyor.
> 
> <cite>Hilal Demircioğlu</cite>

**—** **Yorum 2**

> Öncelikle pomodoro tekniğini daha önce hiç kullanmadım ve bilmiyordum. Mustafa Saraç bahsettikten sonra denedim ve inanılmaz bir etkisi ve verimi oldu.  
>   
> İlk başta biraz karışık gelmişti fakat denediğim ilk gün aldığım verim inanılmazdı. Her sabah 5:30 da kalkıp sabah meditasyonlarımı yaparken ve sabah sayfalarımı yazarken ve gün içinde JAVA derslerime ve normal üniversite derslerime çalışırken bu uygulamayı denedim 5 dakikalık araları Mustafa’nın tavsiyesiyle 1 er dakikaya böldüm.  
>   
> Bu araların ilk başında spor yaptım. Bu spor dakikasını iki parçaya böldüm ilk 30 saniyesi şınav ikinci 30 saniyesini ise mekik için kullandım. Sonrasındaki bir dakikalık bölümü kitap okumaya ayırdım ve kitapta okuduğum iki kelime bile olsa aklımda yer ettiğini gördüm. Sonrasındaki 1 dakikayı telefondan video izleyerek (genelde komik içerikler) geçirdim. Sonrasındaki bir dakikayı müzik dinleyerek (Marconi Union-Weightless tavsiyemdir) geçirdim. Notaların ahengini ve en duyulmaz enstrüman sesini duyduğumu gördüm.  
>   
> Son bir dakikalık arayı ise gelecekle ilgili yazı yazmaya ayırdım bir dakikada ne yazılabilir diye düşünmeyin o kadar akıcı ve keyif verici yazılar oluyor ki kalemi elinize almanız yeterli oluyor, geri kalanını sadece düşünceleriniz ve beyninize bırakıp kalemin nasıl akıcı bir şekilde yazdığını görüyorsunuz. 25 dakikalık çalışma süresinde ise  
> 25 dakika boyunca dikkatimi dağıtmadan yapabildiğim ender çalışmalar sanıyordum ve bu ender çalışmalar gün geçtikçe çoğalmaya başladı ve her şeyi daha dikkatli ve daha ayrıntılı şekilde görmemi sağladı mesela JAVA derslerimde hocanın yaptığı hatayı daha hoca kodu yazarken görüyor ve hoca hatanın nerde olduğunu bulmaya çalışırken sanki beni duyacakmış gibi ona söylüyordum (hatta çoğu zaman kızgın bir sesle 🙂 ). Yaptığım çalışmalar bu teknik sayesinde daha keyifli, sıkıcı olmayan, dikkatimin dağılmasını önleyen ve verimli bir hal aldı.  
>   
> Bu teknikle beni buluşturan Mustafa SARAÇ’a teşekkür ederim.
> 
> <cite>Berk Saraç</cite>

**— Kapanış.**

Bu yöntemi kesinlikle denemenizi, özellikle de sizde ne gibi bir etkisi olacağını merak ediyorum. Altı üstü 5 dk. 😀

— **Uygulama** **önerileri**

**Intervals pro**  
<https://www.intervalspro.com/>

**Focus tomato**  
<https://apps.apple.com/us/app/focus-tomato-lets-focus-now/id1471458198>

— **Pomodoro ile ilgili bir Video**

THE POMODORO TECHNIQUE by Greg Head, Ep 61

<figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio"><div class="wp-block-embed__wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" height="281" loading="lazy" src="https://www.youtube.com/embed/cH-z5kmVhzU?feature=oembed" title="THE POMODORO TECHNIQUE by Greg Head, Ep 61" width="500"></iframe></div></figure>
